# Форензика фајл система



Као део овог семинарског рада имплеменитран је алат који омогућава анализу и визуелизацију статистике коришћења датотека на фајл систему за одређени временски период. Главни циљ пројекта је омогућити корисницима да боље разумеју како се датотеке користе и приступају на фајл систему, што може бити од велике користи у форензичким истраживањима, истраживачким радовима или оптимизацији система.
Задатак пројекта може се поделити на неколико главних сегмената:

1.	Анализа статистике коришћења датотека:
- Прикупљање информација о приступима датотекама, укључујући време приступа, величину датотеке, тип датотеке (екстензију) и остале релевантне метаподатке.
- Aгрегација прикупљених података како би се генерисала статистика коришћења датотека за специфирани временски период.
2.	Визуелизација статистике:
- Креирање графикона или дијаграма који приказују статистику коришћења датотека по величини, типу и времену приступа.
3.	Календарски приказ догађаја у фајл систему:
   - Омогућавање корисницима да одаберу дан и прикажу све догађаје који су се десили у фајл  систему у току тог дана. Могуће је праћење четири типа догађаја: 
     - креирање датотеке, 
     - измена датотеке,
     - преименовање датотеке,
     - брисање датотеке
4.	Кориснички интерфејс:
   - Имплементација корисничког интерфејса који омогућава корисницима једноставно коришћење алата за анализу и визуелизацију статистике.



## Коришћене технологије

За израду алата за анализу и визуализацију статистике датотека у фајл систему коришћен је програмски језик C# (верзија C# 10.0) у оквиру .NET 6.0 framework-а. Пројекат је имплементиран као WinUI 3 десктоп апликација. WinUI 3 је native платформска компонента за израду корисничких интерфејса која се испоручује са Windows App SDK-ом (потпуно одвојена од Windows SDK-а). Windows App SDK пружа уједињени скуп API-ева и алата који се могу користити за креирање десктоп апликација које циљају Windows 10 и новије верзије оперативних система. WinUI 3 представља наследника технологије UWP (Universal Windows Platform). Ове апликације се могу објавити и у Microsoft Store-у.
Алат је намењен за коришћење на Windows оперативним системима, укључујући Windwos 10 или касиније верзије. 

За обезбеђивање перзистентности података коришћен је SQLite систем за управљање базама података.

За евидентирање информација о раду апликације коришћена је Serilog библиотека која пружа структуирани систем за логовање.

Праћење промена у директоријумима и над датотекама заснива се на имплементацији FileSystemWatcher класе у .NET framework-у. Ова класа користи Windows File System API, oдносно функцију ReadDirectoryChangesW. Функција ReadDirectoryChangesW прати наведени директоријум и прикупља информације о променама које се дешавају у датотекама и поддиректоријумима. Инфромације о променама се стављају у бафер који апликација може да прочита. Windows опертивни систем користи механизам за обавештавање који је део кернела и који прати систем датотека. Када дође до промена у директоријумима и датотекама, кернел генерише обавештење које функција ReadDirectoryChangesW прослеђује апликацији.

![file-system-api](https://github.com/milos-lazovic-cs/file-system-forensics/blob/master/file-system-api.png)

<p style= "text-align: center;"> <i>Слика: Ток обавештавања корисничке апликације о променама у фајл систему</i></p>

